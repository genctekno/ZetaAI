ZETA Life – Yapay Zeka Destekli Triyaj Sistemi
Proje Hakkında
Zeta Triyaj Sistemi, yapay zeka destekli; hastanelerde ve diğer sağlık kurumlarında görev yapabilen, kullanımı kolay ve kurulumu basit bir sistemdir. Sistemin amacı, hastanelerdeki triyaj sıralarını düzenlemek ve triyaj esnasında yaşanabilecek karmaşık durumlara karşı hızlı, pratik ve kolay bir çözüm sunmaktır.
Zeta; sürdürülebilir yaşamı destekleyen, çevreye duyarlı ve günümüz teknolojisine uygun bir sistemdir. Kolay kurulumu ve düzenli güncellemeleri sayesinde gelecek nesiller için örnek olabilecek bir projedir.
Bu proje kapsamında hedeflenenler:
•	Sağlıkta yapay zeka kullanımının artırılması
•	Hastanelerde oluşan uzun ve gereksiz sıraların azaltılması
•	Uzun bekleme sürelerinde yaşanabilecek olumsuz durumların önlenmesi
•	Triyaj yapan sağlık personelinin iş yükünün azaltılması
•	Çalışma sürelerinin daha verimli hâle getirilmesi
Zeta Sisteminin Özellikleri
•	Yapay zeka destekli semptom analizi
•	Analiz sonuçlarına göre hastanın risk durumunun hesaplanması
•	Doğru karar seçimi için skorlandırma sistemi
•	Yüz analizi, ateş ölçümü ve nabız kontrolü
•	Güvenilir ve hızlı karar verme mekanizması
•	Hastane iletişim sistemleriyle entegre çalışma
•	Tam fonksiyonlu doktor arayüzü ile uyumluluk
Projenin Amacı
Zeta Life projesindeki ZetaAI, yapay zeka arayüzlü ve veri tabanlı bir sistemdir. Projenin temel amacı; ülkemizin yapay zeka ve sağlık alanlarında dünya çapında öncü ülkelerden biri olmasına katkı sağlamaktır.
Ayrıca amaçlananlar:
•	Ülke ekonomisine ve teknolojik gelişimine katkıda bulunmak
•	Sağlık hizmetlerinde verimliliği artırmak
•	Dijital sağlık dönüşümünü desteklemek
Şu an geliştirilen sistem bir prototiptir. Geliştirme süreci ilerledikçe sistemin potansiyeli daha net şekilde ortaya çıkacaktır.
Hastanelerdeki uzun sıraların en önemli nedenlerinden biri triyaj işlemlerinin zaman almasıdır. ZetaAI destekli sistem, veri tabanındaki bilgiler doğrultusunda hastayı hızlı şekilde analiz eder ve en uygun birime yönlendirerek ilgili doktora ulaşmasını sağlar. Böylece hastalar daha verimli ve etkili bir sağlık hizmeti deneyimi yaşar.
